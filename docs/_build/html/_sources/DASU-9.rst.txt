#####################################################################################
DASU-9 Дата укладення та дата публікації договору відрізняються більше ніж на два дні
#####################################################################################

***************
Суть індикатора
***************

Даний індикатор виявляє ситуації, коли замовником запізно опубліковано укладений договір, а саме пізніше ніж через 2 дні після його укладення.

************************************
Законодавче обґрунтування індикатора
************************************

Публікація контракту пізніше ніж через 2 дні після його укладення є порушенням абзацу 8 частини 1 статті 10 Закону України "Про публічні закупівлі".

********************************
Підстава для розробки індикатора
********************************

Цей індикатор було розроблено, оскільки система електронних закупівель не передбачає перевірки порушення встановленого Законом інтервалу між укладенням та публікацією договору.

*********************************
Методологія розрахунку індикатора
*********************************

Рівень розрахунку
=================
Індикатор розраховується на рівні *лота*.

Джерела даних для розрахунку
============================

Для розрахунку індикатора вікористовуються наступні джерела даних:

- API модуля тендеринга електронної системи закупівель

Типи процедур
=============

Індикатор розраховується для наступних типів процедур:

- ``aboveThresholdUA`` - *відкриті торги*
- ``aboveThresholdEU`` - *відкриті торги з публікацією англійською мовою*
- ``negotiation`` - *переговорна процедура*
- ``negotiation.quick`` - *прискорена переговорна процедура*

Типи замовників
===============

Індикатор розраховується для загальних замовників (``general``).

Стадії процедур
===============

Подія, що вмикає розрахунок індикатора
--------------------------------------

Подія, що вмикає розрахунок індикатора - публікація замовником у електронній системі закупівель договору про закупівлю.

Подія, що вимикає розрахунок індикатора
---------------------------------------

Розрахунок індикатора вимикається для даного лота одразу після того, як він був порахований для всіх лотів.

Статуси процедур
----------------

Виходячи з подій, що вмикають та вимикають розрахунок індикатора, маємо наступні умови розрахунку:

- Індикатор розраховується, якщо в json-документі, що відповідає процедурі, присутній блок ``data.contracts``, при цьому хоча б один об'єкт з блоку повинен мати ``data.contracts.status = 'active'``

- Індикатор розраховується для даної процедури тоді і тільки тоді, коли існує хоча б один лот, для якого індикатор не був розрахований

- Індикатор розраховується для наступних статусів процедур:

  - ``complete``
  - ``active.awarded``
  - ``active.qualification``

Частота розрахунку
==================

Індикатор розраховується тільки один раз для кожного лота при публікації замовником договору про закупівлі по цьому лоту.

Поля для розрахунку
===================

Для розрахунку індикатора використовуються наступні поля з API модуля тендеринга:

- ``data.contracts``
- ``data.contracts.status``
- ``data.contracts.date``
- ``data.contracts.dateSigned``
- ``data.contracts.awardID``
- ``data.awards``
- ``data.awards.lotID``

Формула розрахунку
==================

Індикатор розраховується наступним чином:

Для всіх об'єктів з блоку ``data.contracts``, у яких ``data.contracts.status = 'active'``, обчислюється різниця в днях між ``data.contracts.date`` та ``data.contracts.dateSigned``. Якщо ця різниця становить більше ніж 2 дні, то індикатор приймає значення ``1``.

Порядок визначення лоту, на який спрацьовує індикатор, наступний:

1. Визначити об'єкт ``data.awards``, прив'язаний до договору, що перевіряється, через поле ``data.contracts.awardID``.

2. З визначеного об'єкту ``data.awards`` визначити через поле ``data.awards.lotID`` відповідний лот.

Фактори, що впливають на неточність розрахунку
==============================================

1. Індикатор може бути порахований неточно у випадках, коли замовники в окремих сферах господарювання і організації, що не є замовниками, помилково визначають себе в системі як загальні замовники.

2. Індикатор може бути порахований неточно у випадках, коли замовником неправильно визначено тип процедури.