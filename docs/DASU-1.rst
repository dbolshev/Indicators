########################################################################################
DASU-1 Переговорна процедура проведена за відсутності двох неуспішних відкритих процедур
########################################################################################

***************
Суть індикатора
***************

Даний індикатор виявляє ситуації, коли замовником здійснено переговорну процедуру з причиною "двічі відмінена відкрита процедура", але насправді цей замовник по цьому предмету закупівлі не мав двічі відміненої процедури.

************************************
Законодавче обґрунтування індикатора
************************************

Ненаявність двох неуспішних відкритих процедур при проведенні переговорної процедури з причиною "двічі відмінена відкрита процедура" є порушенням пункту 4 частини 1 статті 35 Закону України "Про публічні закупівлі". 

********************************
Підстава для розробки індикатора
********************************

Цей індикатор було розроблено, оскільки система електронних закупівель не передбачає перевірки наявності двох неуспішних відкритих процедур, якщо для проведення переговорної процедури вказується причина "двічі відмінена відкрита процедура".

*********************************
Методологія розрахунку індикатора
*********************************

Рівень розрахунку
=================
Індикатор розраховується на рівні *тендера*.

Джерела даних для розрахунку
============================

Для розрахунку індикатора вікористовуються наступні джерела даних:

- API модуля тендеринга електронної системи закупівель

- Аналітична таблиця :ref:`tbl_unsuccessfulAbove`

- Транзакційна змінна :ref:`tv_tenderCPV`

- Транзакційна змінна :ref:`tv_procuringEntity`

Типи процедур
=============

Індикатор розраховується для наступних типів процедур:

- ``negotiation`` - *переговорна процедура*
- ``negotiation.quick`` - *прискорена переговорна процедура*

Причина проведення переговорної процедури
-----------------------------------------
До уваги беруться процедури, в яких причина ``data.cause`` вказана як ``twiceUnsuccessful``, тобто "двічі відмінена відкрита процедура".

Типи замовників
===============

Індикатор розраховується для загальних замовників (``general``).

Стадії процедур
===============

Подія, що вмикає розрахунок індикатора
--------------------------------------

Подія, що вмикає розрахунок індикатора - публікація замовником у електронній системі закупівель наміру про укладення договору з постачальником.

Подія, що вимикає розрахунок індикатора
---------------------------------------

Розрахунок індикатора вимикається одразу після того, як він був порахований вперше.

Статуси процедур
----------------

Виходячи з подій, що вмикають та вимикають розрахунок індикатора, маємо наступні умови розрахунку:

- Індикатор розраховується, якщо в json-документі, що відповідає процедурі, присутній блок ``data.awards``

- Індикатор розраховується для даної процедури тоді і тільки тоді, коли він ще не був ніколи порахований для цієї процедури.

Частота розрахунку
==================

Індикатор розраховується тільки один раз при публікації замовником наміру про укладення договору.

Поля для розрахунку
===================

Для розрахунку індикатора використовуються наступні поля з API модуля тендеринга:

- ``data.cause``
- ``data.awards``

Для розрахунку індикатора використовуються наступні транзакційні змінні:

- :ref:`tv_tenderCPV`
- :ref:`tv_procuringEntity`

Для розрахунку індикатора використовуються наступні аналітичні таблиці:

- :ref:`tbl_unsuccessfulAbove`

Формула розрахунку
==================

Індикатор розраховується наступним чином:

1. Для даного замовника :ref:`tv_procuringEntity` та предмета закупівлі :ref:`tv_tenderCPV` у аналітичній таблиці :ref:`tbl_unsuccessfulAbove` шукається відповідне число неуспішних відкритих процедур від поточної дати до дати попередньої переговорної процедури цього замовника по цьому предмету закупівлі (або від поточної дати до дати, що передує поточній 1 рік, якщо такої переговорної процедури немає).

2. Якщо знайдене у аналітичній таблиці число процедур більше або дорівнює 2, то індикатор приймає значення ``0``.

3. Якщо знайдене у аналітичній таблиці число процедур менше 2 або запис для цього замовника по цоьму предмету закупівлі взагалі не знайдений, то індикатор приймає значення ``1``.

Фактори, що впливають на неточність розрахунку
==============================================

1. Індикатор може бути порахований неточно у випадках, коли замовники в окремих сферах господарювання і організації, що не є замовниками, помилково визначають себе в системі як загальні замовники.

2. У четвертому пункті частини 1 статті 35 Закону України "Про публічні закупівлі" чітко не вказано часовий проміжок, в якому мають знаходитится відмінені відкриті процедури, щоб це могло служити приводом для проведення переговорної процерури. Було прийняте рішення в якості часового проміжку брати проміжок від поточної дати до дати, що передує поточній на 1 рік, або до дати проведення попередньої переговорної процедури даного замовника по даному предмету закупівлі.